

## Viikkoraportti viikko 3


Tällä viikolla tietokoneeni näytön rikkoutuminen vaikeutti edelleen työskentelyäni, mutta näyttö on nyt korjattu.
Koodasin neuroverkkojen oppimiseen liittyvää koodia. Lisäksi testasin kirjoittamaani koodia. Koodaaminen olikin vaikeampaa kuin olin olettanut... En oikeastaan lue mistää ohjeita algoritmin kirjoittamiseen, koska uskoisin, että olen sisäistänyt algoritmin ydinajatuksen. Ydinajatus on aika abstraktilla tasolla, joten minun pitää laskea paljon asioita paperilla.

Algoritmi on periaattessa aika simppeli, mutta yksityiskohtia on paljon ja pieniä vikoja syntyy helposti. Vikojen korjaamiseen sitten meneekin helposti useita tunteja. Esimerkiksi yhdessä kohdassa piti lukea n + 1, mutta olin kirjoittanut n - 1. Etsin virhettä aluksi aivan väärästä paikasta, mutta sitten lopulta löysin virheen.

Tällä hetkellä algoritmi oppii vakiofunktion oikein. Kuitenkin koodissa on vielä virheitä, joten algoritmi ei opi monimutkaisempia funktiota.

Minulle heräsi muutamia kysymyksiä. Onko sallittua käyttää javan Random-luokkaa? Entä javan Math-luokkaa? Esim. logaritmifunktion numeerinen laskeminen itse olisi aika masokistista. 
